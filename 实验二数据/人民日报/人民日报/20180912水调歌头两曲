
　　红旗渠　　泽国牵龙水，惊世造天河。万仞高峰凿壁，禹绩创巍峨。当代愚公奋战，古老太行检阅，神话信无讹。为有山川变，何惧困难多。　　钎探险，锤开路，汗融波。奠定千秋基业，奇志与天摩。历尽严冬酷暑，赢得甘泉玉露，漳水唱新歌。杨柳春风舞，绿野遍嘉禾。　　　　　　　 　　黄 河　　九曲黄河美，几转水龙长。无尽流金岁月，哺育我炎黄。远古仰韶印纪，甲骨殷墟刻史，治乱历沧桑。大禹三门辟，胜举自图强。　　龙门险，壶涛激，瀑布狂。风浪淘磨不息，砥柱挺脊梁。激浊扬清除弊，嵌玉串珠兴利，祸水变琼浆。万里田畴绿，百姓乐安康。

